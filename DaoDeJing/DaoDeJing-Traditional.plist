<?xml version="1.0" encoding="UTF-8"?>
<!DOCTYPE plist PUBLIC "-//Apple//DTD PLIST 1.0//EN" "http://www.apple.com/DTDs/PropertyList-1.0.dtd">
<plist version="1.0">
<array>
	<string>1\n道可道，非常道\n名可名，非常名\n無名天地之始\n有名萬物之母\n故常無欲\n以觀其妙\n常有欲\n以觀其徼\n此兩者\n同出而異名\n同謂之玄\n玄之又玄\n衆妙之門</string>
	<string>2\n天下皆知美之為美，斯惡已。\n皆知善之為善，斯不善已。\n故有無相生，難易相成，\n長短相較，高下相傾盈，\n音聲相和，前後相隨。是以聖人處無為之事，行不言之教；萬物作焉而不辭，生而不有。為而不恃，功成而弗居。夫唯弗居，是以不去</string>
	<string>3\n不尚賢，使民不爭；不貴難得之貨，使民不為盜；不見可欲，使民心不亂。是以聖人之治，虛其心，實其腹，弱其志，強其骨。常使民無知無欲。使夫智者不敢為也。為無為，則無不治。</string>
	<string>4\n道沖而用之或不盈，淵兮似萬物之宗；挫其銳，解其紛，和其光，同其塵，湛兮似或存。吾不知誰之子，象帝之先。</string>
	<string>5\n天地不仁，以萬物為芻狗；聖人不仁，以百姓為芻狗。天地之間，其猶橐籥乎?虛而不屈，動而愈出。多言數窮，不如守中。</string>
	<string>6\n谷神不死，是謂玄牝。玄牝之門，是謂天地根。綿綿若存，用之不勤。</string>
	<string>7\n天長地久。天地所以能長且久者，以其不自生，故能長生。是以聖人後其身而身先；外其身而身存。非以其無私邪，故能成其私。</string>
	<string>8\n上善若水。水善利萬物而不爭，處眾人之所惡，故幾於道。居善地，心善淵，與善仁，言善信，正善治，事善能，動善時。夫唯不爭，故無尤。</string>
	<string>9\n持而盈之，不如其已；揣而梲之，不可長保。金玉滿堂，莫之能守；富貴而驕，自遺其咎。功成身退，天之道也。</string>
	<string>10\n載營魄抱一，能無離乎?專氣致柔，能嬰兒乎?滌除玄覽，能無疵乎?愛國治民，能無知乎?天門開闔，能為雌乎?明白四達，能無為乎?生之，畜之。生而不有，為而不恃，長而不宰，是謂玄德。</string>
</array>
</plist>
