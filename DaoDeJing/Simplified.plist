<?xml version="1.0" encoding="UTF-8"?>
<!DOCTYPE plist PUBLIC "-//Apple//DTD PLIST 1.0//EN" "http://www.apple.com/DTDs/PropertyList-1.0.dtd">
<plist version="1.0">
<array>
	<string>1\n道可道，\n非常道。\n名可名，\n非常名。\n无名天地之始，\n有名万物之母。\n故常无欲，\n以观其妙；\n常有欲，\n以观其徼。\n此两者同出而异名，\n同谓之玄，\n玄之又玄，\n众妙之门。</string>
	<string>2\n天下皆知美之为美，\n斯恶已。\n皆知善之为善，\n斯不善已。\n故有无相生，\n难易相成，\n长短相较，\n高下相倾盈，\n音声相和，\n前后相随。\n是以圣人处无为之事，\n行不言之教；\n万物作焉而不辞，\n生而不有。\n为而不恃，\n功成而弗居。\n夫唯弗居，\n是以不去。</string>
	<string>3\n不尚贤，\n使民不争；\n不贵难得之货，\n使民不为盗；\n不见可欲，\n使民心不乱。\n是以圣人之治，\n虚其心，\n实其腹，\n弱其志，\n强其骨。\n常使民无知无欲。\n使夫智者不敢为也。\n为无为，\n则无不治.</string>
	<string>4\n道冲而用之或不盈，\n渊兮似万物之宗；\n挫其锐，\n解其纷，\n和其光，\n同其尘，\n湛兮似或存。\n吾不知谁之子，\n象帝之先。
</string>
	<string>5\n天地不仁，\n以万物为刍狗；\n圣人不仁，\n以百姓为刍狗。\n天地之间，\n其犹橐籥乎?\n虚而不屈，\n动而愈出。\n多言数穷，\n不如守中。</string>
	<string>6\n谷神不死，\n是谓玄牝。\n玄牝之门，\n是谓天地根。\n绵绵若存，\n用之不勤。
</string>
	<string>7\n天长地久。\n天地所以能长且久者，\n以其不自生，\n故能长生。\n是以圣人后\n其身而身先；\n外其身而身存。\n非以其无私邪？\n故能成其私。</string>
	<string>8\n上善若水。\n水善利万物而不争，\n处衆人之所恶，\n故几于道。\n居善地，\n心善渊，\n与善仁，\n言善信，\n正善治，\n事善能，\n动善时。\n夫唯不争，\n故无尤。</string>
	<string>9\n持而盈之，\n不如其已；\n揣而梲之，\n不可长保。\n金玉满堂，\n莫之能守；\n富贵而骄，\n自遗其咎。\n功遂身退天之道。</string>
	<string>10\n载营魄抱一，\n能无离乎？\n专气致柔，\n能婴儿乎？\n涤除玄鉴，\n能无疵乎？\n爱民治国，\n能无知乎？\n天门开阖，\n能为雌乎？\n明白四达，\n能无为乎？\n生之、\n畜之，\n生而不有，\n为而不恃，\n长而不宰，\n是谓玄德。</string>
</array>
</plist>
